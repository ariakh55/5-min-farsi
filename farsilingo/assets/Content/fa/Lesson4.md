<div dir="rtl">

# دستور زبان فارسی
## جلسه چهارم

### انواع واژه :
علاوه بر نقش کلماتی که مورد یررسی قرار گرفت واژه را در دستور زبان از دیدگاه نوع واژه یا خصوصیات دائمي ‌آن نیز مورد مطالعه قرار مي‌دهیم.
از این دیدگاه واژه در زیان فارسی به هفت نوع تقسیم مي‌شود:

1- فعل 2- اسم 3- صفت 4- ضمیر 5- قید 6- حرف 7- شبه جمله

### فعل:
فعل معمولا در آخر جمله مي‌آید و برخلاف واژه‌هاي دیگر صرف مي‌شود.
ویژگی‌هاي فعل:

1. از نظر مفهوم: فعل یکی از مفهوم‌هاي ذیل را بیان مي‌کند. 
	- انجام‌دادن یا انجام‌گرفتن کاری: محسن نامه را نوشت.
	- واقع‌شدن کاری: علی کشته شد.
	- پذیرفتن حالتی: هوا روشن شد.
	- نسبت‌دادن صفتی به کسی یا چیزی: هوا روشن است. 
2. در فعل مفهوم شخص نیز وجود دارد: اول شخص (متکلم)، دوم شخص (مخاطب)، سوم شخص (غایب) 
3. در فعل مفهوم مفرد یا جمع‌بودن نیز وجود دارد و هر کدام از فعل‌هاي اول شخص دوم شخص و سوم شخص ممکن است مفرد یا جمع باشد. 
4. فعل زمان را نیز نشان مي‌دهد: ماضی، مضارع، مستقبل.   
هر فعل دو جزء دارد: 1- بن فعل 2- شناسه
- - -
1. بن فعل: در هر ساختی از فعل جزئی هست که مفهوم اصلی فعل را بیان مي‌کند و در همه ساخت‌های فعل ثابت است.
	- بن ماضی: مصدر بودن ن: رفتن    رفت
	- بن مضارع: امر بدون ب: برو     رو
2. شناسه: جزئی از فعل که در ساخت‌های مختلف تغییر مي‌کند و بر شخص دلالت مي‌کند شناسه نامیده مي‌شود.  اَم، اِي، اَد، ايم، ايد، اند
