<div dir="rtl">

# دستور زبان فارسی
## جلسه سوم
1. بدل: مانند مضاف‌الیه و صفت به دنبال واژه‌ای مي‌آید که به آن "مبدل منه" مي‌گویند و درباره آن توضیح مي‌دهد اما نشانه کسره ندارد.
بدل نام دیگر یا لقب یا مقام و شغل مبدل منه را بیان مي‌کند. 
شاعر (نهاد) بزرگ (صفت)، حافظ (بدل) در شیراز (متمم) مي‌زیست (فعل).
2. معطوف: واژه‌ای است که با حرف "و" به واژه‌ای پیوند زده مي‌شود، که به آن "معطوف به" مي‌گویند.
معطوف همیشه همان نقش "معطوف به" را دارد.
مجید (نهاد) و حسن (نهادمعطوف) آمدند (فعل).
3. قید: قید نیز یکی از نقش‌هاي وابسته است که انواع مهم آن عبارتند از:
- قید وابسته به فعل: ظرف را کاملا ازآب ﭘر کرد.
- **قید وابسته به صفت**: باغ بسیار بزرگ 
- **قید وابسته به مسند**:  باغ بسیار بزرگ است.
- **قید وابسته به قید دیگر**: احمد بسیار تند مي‌دود.
- **قید وابسته به جمله**: متاسفانه هوا امروز مساعد نیست.

3. منادا: اگر کسی را صدا بزنیم و یا مورد خطاب قرار بدهیم شخص مورد خطاب را منادا و نقش آن را منادایی مي‌گوییم. حسن  بیا.   ‌ای خدا. 